Il processo d’identificazione deve essere in tempo reale, cioè con mittente e destinatario online. Deve essere efficiente e veloce, con pochi falsi positivi e falsi negativi.
Gli strumenti di identificazione si basano su:
- Conoscenza di una informazione precedentemente concordata: password, PIN, chiavi di sicurezza.
- Possesso di oggetti: carte magnetiche, token, smart card.
- Caratteristiche biometriche: impronte digitali, analisi della retina.
---
# Attacchi su Protocolli di Identificazione
**Impersonation:**
- Un'entità tenta di ingannare un'altra fingendo di essere qualcun altro.

**Replay Attack:**
- L’attaccante utilizza informazioni catturate da sessioni di identificazione precedenti per spacciarsi per una delle due entità
- Contromisure: Utilizzo di tecniche di sfida-risposta; Uso di nonce; Includere l'identità del target nella risposta

**Interleaving Attack (chessmaster)**:
- L’attaccante si inserisce tra l'identificatore e l'identificato per ottenere un’identità diversa dalla sua.
- Coinvolge la combinazione selettiva di informazioni da una o più esecuzioni del protocollo precedenti o simultanee (sessioni parallele).
- C può fingere di essere B con A e A con B.
![[Pasted image 20240619172805.png|400]]
- Contromisure: Collegare insieme tutti i messaggi di un'esecuzione del protocollo (ad esempio, utilizzando nonce concatenati)

**Reflection Attack:**
- Un attacco in cui C attiva due copie del protocollo con A in direzioni diverse utilizzando le risposte di A del primo protocollo come risposte per il secondo:
	  - A chiede a C di autenticarsi, credendo che esso sia B.
	  - C riceve la richiesta da parte di A e apre una nuova sessione di identificazione rivolta verso A. C invia il messaggio di sfida ricevuto da A di nuovo ad A, ma in una nuova sessione.
	  - A, credendo che il nuovo messaggio di sfida provenga da un'entità legittima, risponde con la sua risposta al messaggio di sfida originario
	  - C riceve questa risposta e la utilizza per rispondere alla sfida originale di A nella prima sessione.
	  - C riesce ad autenticarsi con A spacciandosi per B, poiché non c’è nessun controllo sui due nonce.
![[Pasted image 20240619172829.png|400]]
- Contromisure: Includere l'identificatore del destinatario nelle risposte alle sfide; Costruire protocolli in cui ogni messaggio ha una forma diversa (evitare simmetrie nei messaggi); Uso di chiavi unidirezionali

**Forced Delay (Ritardo Forzato):**
- L’avversario intercetta un messaggio (tipicamente contenente un numero di sequenza) e lo ritrasmette in un momento successivo.
- Contromisure: Uso combinato di numeri casuali con tempi di risposta brevi; Timestamp più tecniche aggiuntive appropriate

**Chosen-Text Attack (Attacco con Testo Scelto):**
- L'avversario sceglie strategicamente le sfide per estrarre informazioni sulla chiave del richiedente.
- Contromisure: Uso di tecniche di Zero-Knowledge; Includere in ogni risposta alla sfida un numero casuale scelto dall'utente stesso (confounder)

---
# **Identificazione passiva (o debole)**
- Consiste nel comunicare il segreto concordato al verificatore e non richiede elaborazioni dall’identificando
- È debole perché la dimostrazione di conoscenza non cambia da sessione a sessione
- È **solo unilaterale (non reciproca)**
### Password
- L’utente trasmette il proprio identificativo e la password per il confronto con un database. 
	- Minacce: indovinare password; intercettarla sul canale e attacco con replica; leggerla dal database del verificatore
	- Contromisure: password complessa; lato identificatore memorizzarla a memoria o su file cifrato; lato verificatore memorizzarla in forma cifrata o come hash, possibilmente arricchiti con un valore casuale (salt); usare canali sicuri (semplicemente cifrare la password nel passaggio sul canale è inutile!)

#### Hash delle password
- Il verificatore ha salvato solo l'hash della password (che per definizione è non invertibile e di dimensione fissa)
- In questo modo l'attaccante che legge il database delle password non ne capisce il contenuto
- L'utente invia la password in chiaro e il verificatore effettua l'hash della password e confronta con l'hash salvato.
	- Minacce: attacco con dizionario (vengono generati hash partendo da delle stringhe campione, in modo da capire qualcosa sul contenuto del database delle password)
	- Contromisure: limite ai tentativi

#### Hash delle password e salt
- Il salt è una stringa casuale. Il verificatore salva il salt (in chiaro) e l'hash della password+salt: H(pass||salt)
- L'utente invia la password in chiaro e il verificatore effettua l'hash della password+salt e confronta con l'hash salvato.
![[Pasted image 20240619121100.png|300]]

---
# **Identificazione attiva (o forte)**
- Richiede che l’identificando calcoli e comunichi un dato sempre differente e imprevedibile. 
- È forte perché la dimostrazione di conoscenza cambia da sessione a sessione, costruendo ogni volta una prova di conoscenza diversa
- È **unilaterale e reciproca**
### **One-Time Password (OTP)**
- Usa una password diversa per ogni sessione
1. In fase di registrazione, A sceglie un segreto x e, mediante una funzione F(x) unidirezionale, genera una serie di valori {F1(x), · · ·, Fn(x)}
2. Il valore Fn(x) (dato da n applicazioni consecutive della funzione F) viene memorizzato sulla macchina M
3. Ad ogni accesso, A invia Fn-1(x) a M, il quale genera Fn(x) e lo paragona con quello salvato in locale.
4. Terminata la serie di valori è necessario concordare un nuovo segreto e ripetere da capo l’intera procedura

### **Protocollo sfida-risposta (Challenge-Response)**
- L’identificatore pone un quesito basato su un segreto precedentemente concordato, e l’identificando deve rispondere correttamente. Questo può garantire l’identificazione unilaterale o reciproca.
#### Identificazione unilaterale (A si deve identificare a B)
##### con Hash
1. Concordano precedentemente un segreto s
2. B genera un "**nonce**" (numero casuale con utilizzo unico) e lo invia ad A
3. A e B generano l'hash del segreto condiviso+nonce: *H(nonce || s)*
4. A invia a B l'hash, e lo confronta con quello da lui prodotto
- Il nonce deve essere imprevedibile. Se fosse prevedibile, l'attaccante osserva i messaggi e prevede il prossimo nonce, poi si spaccio per B e si faccio mandare da A la risposta. In questo modo si può fingere A quando B chiederà la prossima identificazione
![[Pasted image 20240619164024.png|350]]
##### con Cifrario Simmetrico (A si deve identificare a B)
1. In quanto cifrario simmetrico, A e B condividono la chiave simmetrica
2. A comunica a B che vuole identificarsi
3. B crea un nonce, lo cifra e lo manda ad A
4. A decifra il nonce e lo rimanda a B, il quale lo confronta con quello in locale

##### con Firma Digitale (A si deve identificare a B)
1. In quanto cifrario asimmetrico, A e B possiedono ciascuno la propria chiave privata e la chiave pubblica di entrambi
2. A comunica a B che vuole identificarsi
3. B crea il nonce e lo invia in chiaro ad A
4. A lo firma (con chiave privata) e lo manda a B, il quale lo verifica con la chiave pubblica di A, e lo confronta con il nonce in locale

#### **Identificazione reciproca**
##### con Hash
1. A e B condividono un segreto
2. B genera il nonce Rb e lo invia ad A
   B → A : Rb
3. A genera il nonce Ra
4. Per convincere B dell'identità di A, A risponde con l'hash di Rb+segreto, concatenato con nonce Ra: *H(Rb || s) || Ra*
   A → B : H(Rb || s) || Ra
5. Per convincere A dell'identità di B, B risponde con l'hash di Ra+segreto: *H(Ra || s)*
   B → A : H(Ra || s)
- I nonce sono necessari, altrimenti l'attaccante potrebbe direttamente intercettare l'hash del segreto e sostituirsi a uno dei due
+ È comunque vulnerabile ad attacchi di interleaving e reflection. Per risolvere queste vulnerabilità, si può rompere la simmetria nelle comunicazioni, ad esempio aggiungendo linking tra i vari messaggi tramite i nonce e inserendo l’identificatore del target:
	1. B → A: Rb
	2. A → B: H(Rb || s **|| Ra || B**) || Ra
	3. B → A: H(Ra || s **|| Rb || A**)

### **Protocolli Zero-Knowledge**
- Permettono all’identificando di provare la conoscenza del segreto senza inviarlo sul canale. 
- L’interazione tra i due corrispondenti prevede tipicamente tre passi:
	1. L’identificando dichiara di saper risolvere un problema difficile (per il quale però esiste un algoritmo di verifica con tempo polinomiale)
	2. Il verificatore gli lancia una sfida che ha in precedenza concordato con una terza parte fidata
	3. L’identificando invia la risposta alla sfida ed il verificatore controlla se è corretta.
	4. Può esserci il dubbio che l’identificando abbia dato la risposta corretta “tirando ad indovinare”: per rendere piccola la probabilità di questo evento, la sfida deve essere ripetuta più volte.