# Cifrario Simmetrico
- Ogni coppia di interlocutori ha una sola chiave uguale (oppure in casi più rari chiavi sorgente e destinazione sono diverse ma facilmente calcolabili una dall’altra), applicando la stessa chiave sia per operazioni di cifratura che decifrazione 
- Sono solitamente utilizzati per garantire la Riservatezza: la chiave viene usata sia per cifrare che per decifrare il messaggio
- Sono veloci ed efficienti in termini di risorse, occupazione di banda
- Sono robusti, con una complessità tipicamente esponenziale: dimensione della chiave deve essere di almeno **128 bit**

# Cifrari a Flusso (Stream Cipher)
- Sono **veloci** (non introducono rallentamenti) e quindi adatti alla **trasmissione di dati orientata al flusso** (applicazioni web, telefonia, trasmissione di caratteri, audio, video, ...)
- Sono **più veloci dei cifrari a blocchi**. Ma deve essere impiegato correttamente, altrimenti è più vulnerabile di un cifrario a blocchi
#### Funzionamento
![[Pasted image 20240701123224.png|500]]
- Cifratura: applicano una operazione XOR tra uno (o pochi) bit del messaggio in chiaro con il **key-stream** (un flusso di chiave)
	- XOR (somma a modulo due): zero se sono uguali
	  ![[Pasted image 20240701120145.png|166]]
- Decifrazione: applicano una operazione XOR tra il messaggio cifrato e il key-stream 
- **Sincronismo**: sorgente e destinazione condividono lo stesso flusso di chiave, perché hanno concordato lo stesso seed
- Il key-stream deve ovviamente essere generato tramite un PRNGCS, con seed da TRNG. Non si può usare un TRNG perché non sarebbe riproducibile, e quindi non ci sarebbe sincronismo. Tuttavia, essendo un PRNG, dopo un periodo ricomincia a generare la stessa sequenza e ciò è potenzialmente una vulnerabilità.

## Cifrari a Flusso Sincroni
- Il key-stream è **indipendente dal testo** (in chiaro o cifrato)
  ![[Pasted image 20240701143509.png|500]]
- La perdita o l'aggiunta di un bit al messaggio cifrato causa la **perdita di sincronismo**, quindi la decifrazione risulta completamente scorretta. L'unica soluzione è ricominciare il flusso di chiave partendo da un nuovo seed
- La modifica di un bit del cifrato modifica solo il corrispondente bit in chiaro, non propagando la modifica.
- Esempi: RC4, SEAL, A5, DES-CTR, DES-OFB

## Cifrari a Flusso Auto-sincronizzanti
- I bit della chiave sono **dipendenti dal testo cifrato**: testo cifrato viene memorizzato in un shift register, il quale assicura che dopo un tempo transitorio (pari alla lunghezza del registro stesso) esso sia pieno di solo dati corretti
  ![[Pasted image 20240701144606.png|500]]
  - Esempi: DES-CFB

## Attacco alla Malleabilità
- Contesto: il mittente invia al destinatario il messaggio cifrato usando un cifrario a flusso. L'attaccante conosce il messaggio in chiaro m o anche solo una parte (ad esempio la prima parola che è sempre "Ciao")
- Obiettivo dell'attaccante: modificare il contenuto del messaggio, compromettendo l'integrità.
- Si basa sulla proprietà dello XOR secondo cui operandi uguali si elidono: a ⊕ b ⊕ a = b
1) Il messaggio cifrato viene inviato sul canale: ==m== ⊕ k = c
2) L'attaccante intercetta il cifrato e vi aggiunge una sequenza "p" accuratamente scelta:
   c ⊕ p = c'
3) Il destinatario decifra il messaggio:
   c' ⊕ k = (m⊕k⊕p) ⊕ k = ==m ⊕ p = m'==
   

## Protocollo WEP (Wired Equivalent Privacy)
- Implementa un cifrario a flusso sincrono (RC4)
- Ormai deprecato, era usato nelle reti wireless per fornire protezione dei dati ed essere leggero
- Poco robusto a causa delle pericolose vulnerabilità
1) La chiave (precondivisa) e un IV sono il seed del PRNGCS del mittente
2) L'IV viene inviato in chiaro sul canale, insieme al messaggio cifrato
3) Il destinatario usa la chiave e l'IV come seed del suo PRNGCS per decifrare il messaggio 
4) Al pacchetto successivo, l'IV è diverso ma la chiave rimane invariata
![[Pasted image 20240701151751.png|500]]
- **Vulnerabilità**:
	- L'IV è di soli 24 bit, quindi dopo $2^{24}$ trasmissioni il valore si ripete $\rightarrow$ **Attacco 2-times keys**
	- In alcune implementazioni, l'IV viene semplicemente incrementato di 1
	- Ad ogni spegnimento alcuni dispositivi operavano un reset dell'IV
 

---
# Cifrari a Blocchi
- Sono adatti alla **trasmissione di dati strutturati** (file, pacchetti) e alla protezione di dati che non necessitano di essere decifrati subito (trasmissioni asincrone).
- È più sicuro di un cifrario a flusso usato incorrettamente
- Esempi: DES, 3-DES, AES
#### Funzionamento
- Cifratura: il messaggio viene diviso in blocchi, a ciascuno dei quali viene applicata la stessa trasformazione (eventualmente all'ultimo blocco viene aggiunto del padding)
- Decifrazione: suddivide nuovamente il testo cifrato in blocchi e li decifra con la trasformazione inversa di quella della cifratura, usando la stessa chiave.


## DES (Data Encryption Standard)
- È una implementazione di un cifrario a blocchi che utilizza una rete di Feistel con parametri definiti (16 round, funzione F specifica, chiave di 56 bit)
### Rete di Feistel
- Permette di trasformare un blocco di testo in chiaro in un blocco di testo cifrato univoco
  ![[Pasted image 20240701164351.png|450]]
1) Il blocco in testo in chiaro viene diviso in due vettori Left e Right
2) A partire dalla chiave, viene generata una sottochiave per ogni round.
3) Per ogni round, il vettore Right e una sottochiave vengono dati come input a una funzione F non lineare (per produrre *confusione*).
4) Il risultato della funzione F e il vettore Left sono messi in operazione XOR
5) Il risultato diventa il vettore Right e il Right diventa il vettore Left del prossimo round (per produrre *diffusione*)
6) Alla fine dell'ultimo round, i due vettori vengono concatenati e rappresentano il blocco cifrato.
- Per la decifrazione, si parte dall'ultimo round (quindi usando l'ultima sottochiave) tornando verso il primo. La chiave principale e la funzione F devono essere le stesse.

## AES (Advanced Encryption Standard)
- È una implementazione di un cifrario a blocchi basato sull'algoritmo Rijndael
  ![[Pasted image 20240701171550.png|500]]

# Modalità di cifratura di Cifrari a Blocchi
### ECB (Electronic Code Book)
- **Ogni blocco di testo in chiaro viene cifrato in maniera indipendente e totalmente scollegata dagli altri**
  ![[Pasted image 20240701173515.png|200]]
- All'ultimo blocco vengono aggiunti dei bit di padding
- Da usare solo per cifrare testo breve e assolutamente aleatorio, tipo una chiave generata tramite PRNGCS
- **Vantaggi**:
	- Alto parallelismo nella cifratura e decifrazione dei blocchi, essendo essi indipendenti
	- Non vi è propagazione degli errori nel cifrato
- **Svantaggi**:
	- Vulnerabilità ad attacchi con solo testo cifrato (cypher-text only) e alla malleabilità, perché blocchi identici di testo in chiaro producono blocchi identici di testo cifrato


### **CBC** (**Cipher Block Chaining**)
- **Ogni blocco di testo cifrato dipende da tutti i blocchi precedenti**
	- Ogni blocco di testo in chiaro viene messo in XOR con il blocco cifrato precedente, e poi cifrato. Il primo blocco in chiaro viene messo in XOR con un IV (che deve essere casuale, **imprevedibile** e usato una sola volta)
  ![[Pasted image 20240701174031.png|400]]
  ![[Pasted image 20240701174735.png|500]]
- L'IV può essere precondiviso oppure allegato al messaggio.
- All'ultimo blocco vengono aggiunti dei bit di padding.
- **Vantaggi**:
	- L'IV usato una sola volta difende dagli attacchi cypher-text only e dalla malleabilità, perché a testo in chiaro uguale non corrisponde testo cifrato uguale
	- Parallelizzabile la decifratura (se il destinatario ha già ricevuto tutti i blocchi)
- **Svantaggi**:
	- Cifratura non parallelizzabile
	- Propagazione degli errori nel testo cifrato


### CFB (Cipher Feedback)
- Simula il funzionamento di un cifrario a flusso autosincronizzante, usando uno shift register
- Cifratura: Inizialmente il shift register è popolato da un IV (casuale, **imprevedibile** e usato una sola volta). Ad ogni iterazione il contenuto del registro viene cifrato usando la chiave, il cui output viene messo in XOR con un blocco di testo in chiaro, producendo il blocco cifrato, il quale viene inserito nello shift register.
  ![[Pasted image 20240701175359.png|500]]
- Decifrazione: avviene il processo inverso
  ![[Pasted image 20240701175553.png|500]]
- **Vantaggi**:
	- Non richiede l’aggiunta di padding, vista la presenza dello shift register 
	- Può essere usato per comunicazioni in tempo reale, visto il suo funzionamento a flusso 
	- Parallelizzazione della decifrazione se tutti i blocchi sono già arrivati
	- È presente la propagazione degli errori (alterazione, aggiunta, rimozione di bit) nel cifrato MA **solo per un transitorio**
- Per un canale rumoroso non è la modalità ideale perché la continua modifica provocherebbe un transitorio di errore costante, quindi molto dispendioso.


### OFB (Output Feedback)
- Simula il funzionamento di un cifrario a flusso sincrono
- Cifratura: La differenza rispetto al CFB è che vengono inseriti nel registro direttamente i bit cifrati, propagando solo la chiave e non i blocchi di testo in chiaro. L'IV deve essere casuale, **imprevedibile** e usato una sola volta
  ![[Pasted image 20240701181641.png|500]]
- Decifrazione: processo inverso
  ![[Pasted image 20240701181709.png|500]]
- **Vantaggi**:
	- Non richiede l’aggiunta di padding, vista la presenza dello shift register 
	- Può essere usato per comunicazioni in tempo reale, visto il suo funzionamento a flusso
	- È resistente alla propagazione degli errori nel cifrato **nel caso di alterazione di bit**, MA **non aggiunta o rimozione** perché causerebbe perdita definitiva di sincronismo
	- Parallelizzazione della decifrazione se tutti i blocchi sono già arrivati
- Vista la resistenza alla propagazione degli errori di modifica del cifrato, è più indicato a canali rumorosi.


### CTR (Counter)
- Si usa un contatore che ha un valore diverso per ogni blocco.
- Cifratura: Il contatore viene inizializzato con un seed. Il valore del contatore viene cifrato con la chiave condivisa, il cui output è in XOR con il blocco in chiaro, formando il blocco cifrato. Il blocco successivo usa il valore del registro aumentato di 1.
  ![[Pasted image 20240701183255.png|300]]
- Tipicamente il seed viene allegato in chiaro al messaggio.
- **Vantaggi**:
	- Può essere usato per comunicazioni in tempo reale, visto il suo funzionamento a flusso
	- È resistente alla propagazione degli errori nel cifrato **nel caso di alterazione di bit**, MA **non aggiunta o rimozione**
	- Parallelizzazione di tutto

---
# Beast Attack (Browser Exploit Against SSL/TLS 1.0)
- Contesto: messaggi trasmessi in una connessione HTTPS (HTTP + protocollo SSL/TLS 1.0) usando una modalità di cifratura CBC, con IV concordato precedentemente
- Obiettivo dell'attaccante: decifrare i dati trasmessi
- Sfrutta la vulnerabilità per cui la versione TLS 1.0, invece di generare un nuovo IV per ogni messaggio, il protocollo utilizza **l'ultimo blocco di testo cifrato del messaggio precedente come nuovo IV**

1. L'attaccante induce la vittima a visitare un sito web che contiene uno script malevolo, mentre lo script esegue ripetute richieste HTTPS al sito web bersaglio, manipolando il contenuto della richiesta. Questo gli permette di scegliere il testo in chiaro da far cifrare al browser della vittima.
2. Il primo IV è sconosciuto all'attaccante, perché casuale, imprevedibile e usato una sola volta. Mentre lo conosce per ogni messaggio successivo, perché conosce il blocco di testo cifrato precedente
   L'attaccante effettua un attacco chosen plain-text, sfruttando le proprietà di reversibilità dello XOR, e verifica se il blocco crittografato risultante coincide con il blocco nel flusso di messaggi effettivo. Se l'ipotesi è corretta, l'attaccante ha decifrato un blocco cifrato.

---
# Integrità con Cifratura simmetrica
- La semplice cifratura simmetrica del messaggio non garantisce l'integrità, poiché il testo cifrato potrebbe essere stato modificato e il destinatario non ha modo di saperlo (a meno che il messaggio non sia fortemente strutturato)
- La semplice cifratura simmetrica del messaggio è inefficiente come meccanismo di autenticità, perché bisognerebbe decifrare l'intero messaggio per autenticare il mittente. La garanzia si basa sul fatto che soltanto mittente e destinatario conoscono la chiave simmetrica.

## MAC (Message Authentication Code)
- Usa cifrario simmetrico in modalità CBC per creare un digest chiamato "MAC" che:
	- Garantisce **Integrità** perché il MAC dipende dall'intero messaggio in chiaro
	- Garantisce **Autenticità** in maniera più **efficiente** di un semplice cifrario simmetrico perché basta ricalcolare il MAC e confrontarlo con quello ricevuto (e nel caso scartarlo) basandosi sulla segretezza della chiave simmetrica.
	- NON garantisce più la Riservatezza, essendo il messaggio in chiaro
	- NON garantisce non-ripudiabilità come ogni cifrario simmetrico
1. Il messaggio viene cifrato con cifratura simmetrica in modalità CBC con IV=0. L'ultimo blocco cifrato, che usando CBC dipende da tutti gli altri blocchi cifrati, rappresenta il "MAC"
2. Il messaggio viene inviato in chiaro, con allegato il MAC. 
3. Il destinatario ricalcola il MAC e lo confronta con quello ricevuto.

- **Vulnerabilità** a sostituzione del testo in chiaro: se la dimensione del blocco è piccola (<64 bit) è possibile avere delle collisioni del testo in chiaro (paradosso del compleanno) e il MAC rimane lo stesso.

- **Encrypted CBC-MAC**: aggiungere una ulteriore cifratura al MAC finale, poiché altrimenti con una specifica manipolazione è possibile avere messaggi diversi con lo stesso MAC.
  ![[Pasted image 20240702220256.png|500]]
 - Il **padding** più sicuro è un 1 seguito da tanti 0: 10...0


## HMAC (Hash "con chiave")
- Combina la generazione di un hash con l'utilizzo di una chiave per creare un digest:
	- Garantendo **Integrità**, perché è un hash
	- Garantendo **Autenticità** più **efficiente** di un semplice cifrario simmetrico perché basta ricalcolare il HMAC e confrontarlo con quello ricevuto (e nel caso scartarlo) basandosi sulla segretezza della chiave simmetrica.
	- NON garantisce più la Riservatezza, essendo il messaggio in chiaro
	- NON garantisce non-ripudiabilità come ogni cifrario simmetrico
- Viene usato come standard per dare sicurezza nella rete al livello IP
  
1. Mittente e destinatario condividono una chiave segreta (max 512 bit)
2. Il mittente calcola l'HMAC:
	1. messaggio || (segreto XOR a=0x36) 
	2. risultato dentro funzione hash
	3. hash || (segreto XOR b=0x5c)
	4. Il risultato viene dato di nuovo ad una funzione Hash --> HMAC
	   ![[Pasted image 20240702232429.png|300]]
3. Invia HMAC e messaggio in chiaro al destinatario
4. Destinatario ricalcola HMAC e confronta con quello ricevuto

- ==È più efficiente, poiché funzioni Hash sono più veloci di funzioni di cifratura/decifrazione==


---
# Integrità + Riservatezza con Cifratura simmetrica 

## Authenticated Encryption (AE)
- È un meccanismo che si basa sull’accoppiamento di algoritmi di cifratura con MAC/HMAC
- Previene da attacchi con testi cifrati scelti, ma non attacchi di reply

1. **IPSec**
   Encrypt(messaggio)  ||  MAC(Encrypt)
   =="Encrypt-then-MAC"==
   - <mark style="background: #BBFABBA6;">Metodo migliore</mark>: il MAC è verificato subito e il cifrato è scartato se invalido
2. **SSL**
   Encrypt( messaggio || MAC(messaggio) )
   =="MAC-then-Encrypt"==
   - Alcune implementazioni sbagliate potrebbero dare luogo a vulnerabilità: se si utilizza la modalità di cifratura CBC, si è vulnerabili all'attacco **Padding oracle**:
	   - Tipo di attacco con testo cifrato scelto, in cui l'attaccante inietta testo cifrato per distinguere tra padding valido e non valido attraverso messaggi di errore o tempi di risposta diversi.
3. **SSH**
   Encrypt(messaggio)  ||  MAC(messaggio)
   - <mark style="background: #FF5582A6;">Metodo peggiore</mark>: il MAC non garantisce totale riservatezza, quindi si potrebbe risalire a qualche informazione sul messaggio in chiaro a partire dal MAC del messaggio in chiaro.

---
## Firma digitale (cifrario simmetrico)
- Deve avere le caratteristiche:
	1. Consentire a chiunque di identificare l'**autenticità** del firmatario.
	2. Firma non imitabile.
	3. Firma non trasportabile da un documento ad un altro.
	4. Firma **non ripudiabile**.
	5. **Integrità**: Rendere inalterabile il documento a cui è stata applicata.
- **Registro ad atti privati** è una terza entità fidata, in cui vengono depositati i documenti prima di essere inviati al destinatario, in modo da evitare in futuro che il mittente ripudi la paternità dell'invio del documento.
- È un protocollo dispendioso, soprattutto per la terza parte, in termini di quantità di messaggi scambiati, memorizzazione sicura delle chiavi, rimanere sempre online, ecc. Infatti si predilige tipicamente un meccanismo asimmetrico.
#### Funzionamento
![[Pasted image 20240703001556.png|500]]
![[Pasted image 20240703001117.png|300]]
0. A e B condividono con T ciascuno una chiave segreta, simmetrica con T.
1. A deposita presso T il documento che vuole trasmettere a B, cifrando il messaggio: A ∥ E_kA(A ∥ M)
2. T estrae il messaggio, genera una chiave casuale R e salva in un database la stringa A ∥ T ∥ M ∥ R ∥ E_R(A∥ T ∥ M).
   Poi T risponde ad A con la conferma di ricevuta: 
   E_kA(A ∥ T ∥ M ∥ E_R(A ∥ T ∥ M))
3. A invia a B il messaggio con la firma ricevuta da T:
   A ∥ T ∥ M ∥ E_R(A ∥ T ∥ M)
4. B chiede a T se quanto ricevuto provenga realmente da A, inviando:
   B ∥ A ∥ T ∥ M ∥ E_R(A ∥ T ∥ M)
5. In caso di successo, T risponde a B con E_kB(A ∥ T ∥ M)

---
---
# Key Management
- Master Key, KDC: le parti condividono a priori un segreto iniziale, dal quale si generano chiavi segrete per ogni sessione
- Protocollo Diffie-Hellman, cifrari asimmetrici: nessuna condivisione a priori del segreto, perché si scambiano le chiavi simmetriche cifrandole con chiavi asimmetriche

## Master Key
- Chiave chiamata Master Key è già precondivisa tra le due parti. Ha vita molto lunga e viene usata esclusivamente per cifrare le Session Key
- Le Session Key sono invece di vita molto breve (un solo messaggio).
![[Pasted image 20240703004750.png|500]]
1. Mittente genera con un PRNGCS una chiave di Sessione
2. Il messaggio viene cifrato con la chiave di Sessione
   La chiave di Sessione viene cifrata con la Master Key.
   I due componenti vengono inviati al destinatario.
3. Il destinatario decifra la chiave di Sessione con la Master Key.
   Poi decifra il messaggio con la chiave di Sessione

- **Svantaggio**: ogni utente deve memorizzare una Master Key condivisa con ogni altro utente: non scalabile!


## **Key Distribution Center (KDC)**
- Ogni utente possiede una sola chiave univoca che ha concordato con una terza parte fidata
- **Vantaggio**: l'utente memorizza solo una chiave condivisa con il KDC, al posto di avere una chiave diversa per ogni altro utente
#### Funzionamento
![[Pasted image 20240703010447.png|500]]
0. Le parti condividono con T le Master Key $K_A$ e $K_B$ in maniera totalmente sicura e tale da non poter essere indovinate, dedotte o intercettate.
1. **Richiesta di Comunicazione:**
   - A invia a T un messaggio contenente $R_A \parallel A \parallel B$, dove $R_A$ è un numero casuale utilizzato per evitare attacchi di replay (un attaccante potrebbe, spacciandosi per il KDC, spingere A a riutilizzare una chiave di sessione usata precedentemente).
2. **Generazione e Distribuzione della Chiave:**
   - T genera una chiave di Sessione $k$ e salva questi dati nel database.
   - T invia ad A il messaggio cifrato $E_{K_A}(R_A \parallel B \parallel k \parallel E_{K_B}(A \parallel k))$, consegnando la chiave di Sessione ad A. Questo messaggio contiene anche un messaggio cifrato per B.
3. **Inoltro della Chiave a B:**
   - A decifra il messaggio di T e invia a B $E_{K_B}(A \parallel k)$
4. **Verifica da Parte di B:**
   - B decifra la chiave di sessione $k$ e invia ad A $E_k(R_B)$ come sfida.
5. **Risposta alla Sfida:**
   - A risponde a B con $E_k(R_B - 1)$ o un messaggio fortemente correlato, dimostrando di conoscere $k$.

- **Vulnerabilità**:
	- **Attacchi Denial of Service (DoS):** Un intrusore può modificare i messaggi a caso, causando la non corretta cifratura e decifratura e invalidando la sessione.
	- **Attacchi con Replica:** Se un intruso conosce $k$, può avviare un attacco con replica al passaggio 3 e impersonare A, rispondendo correttamente alla sfida al passaggio 5.
- **Contromisure**:
	- **Tracciamento delle Chiavi di Sessione:** B potrebbe tenere traccia di tutte le chiavi di sessione precedentemente utilizzate per rilevare attacchi.
	- **Vita Limitata delle Chiavi di Sessione:** Una soluzione parziale è attribuire un tempo di vita limitato alle chiavi di sessione.

- **Svantaggi**: come per ogni entità terza, deve rimanere sempre online, deve riuscire a gestire numerosi utenti, deve memorizzare in modo sicuro le chiavi, ecc.


## **Protocollo Diffie-Hellman**
- La robustezza dell'algoritmo è legata alla difficoltà di calcolare il **logaritmo discreto** di un numero grande: dato un numero primo “$p$”, un generatore “$g$”, un intero “$a$” e un $K_{A} = g^{a}\ \text{mod} \  p$, trovare l’intero “$a$” per calcolare "$K_{A}$" è un problema difficile (non esiste algoritmo con tempo polinomiale).
	- **Numero primo sicuro**: Un numero primo “$p$” è detto **sicuro** se ha una forma $p = 2q + 1$ in cui "$q$" è anch’esso primo (numero primo di Sophie Germain).
- NON garantisce l'Autenticità/Integrità della chiave che si riceve dall'altro utente. L'unica cosa che supporta l'autenticità è il fatto che $a$ e $b$ sono conosciute solo alle parti coinvolte, ma poi non viene fatto alcun altro controllo.
- NON garantisce inoltre l'identità dell'altro interlocutore
#### Funzionamento
![[Pasted image 20240703013048.png|450]]
1. Mittente e destinatario scelgono:
   - **Numero primo $p$** molto grande (almeno 350 cifre decimali).
   - **Generatore $g$**  del numero primo $p$ tale che le sue potenze modulo $p$ generino tutti gli interi compresi tra 1 e $p-1$:
	   $g^1 \ \text{mod} \  p,$
	   $g^2 \ \text{mod} \  p,$
	   $g^3 \ \text{mod} \  p,$
	   $\ldots,$
	   $g^{p-1} \ \text{mod} \  p$

2. **Generazione delle Chiavi Segrete:**
   - Mittente sceglie un valore casuale $1< a < p$ e calcola
      $V_A = g^a \ \text{mod} \  p$.
   - Destinatario sceglie un valore casuale $1<b < p$ e calcola
      $V_B = g^b \ \text{mod} \  p$.
   - Mittente e Destinatario si scambiano le chiavi sul canale
   - ==a e b sono gli unici componenti che devono assolutamente rimanere sicuri, e infatti non vengono scambiati sul canale==

3. **Calcolo della Chiave Comune:**
   - Mittente calcola $K_A = (V_B)^a \ \text{mod} \  p$.
   - Destinatario calcola $K_B = (V_A)^b \ \text{mod} \  p$.
   Grazie alle proprietà dell’aritmetica modulare, $K_A$ e $K_B$ sono uguali:
   $$
   K_A = (g^b \ \text{mod} \  p)^a \equiv (g^a \ \text{mod} \  p)^b = K_B
   $$
   Quindi, condividono la stessa chiave segreta senza averla mai trasmessa esplicitamente.

#### Variante El Gamal
- Prevede che una delle due parti fornisca all'altra il proprio $V$ tramite un canale sicuro (fuori banda):
1. A conosce $p, g, V_{B}$ (concordato fuori banda, cioè in canale sicuro)
2. A sceglie un valore casuale $1<a<p$
3. A manda a B: $V_{A}=g^a \ \text{mod} \  p$
4. A calcola $K=(V_{B})^{a} \ \text{mod} \ p$
5. B calcola $K=(V_{A})^{b} \ \text{mod} \ p$
- Tuttavia, questa variante perde il vantaggio principale del protocollo originale, ossia di comunicare senza accordi fuori banda.