# Principi necessari delle trasformazioni:
## 1) Principio di Kerckoff:
La sicurezza deve dipendere da un parametro segreto, usando algoritmi e meccanismi noti.
- mantenere segreto il funzionamento della macchina completa o il solo algoritmo non è il metodo migliore perché è possibile analizzare il comportamento di un dispositivo lasciato incustodito o rubato, e inoltre la loro sicurezza non può essere comprovata da enti esterni.
## 2) Sicurezza computazionale
Una trasformazione è detta sicura se l'**invertibilità** della trasformazione è un problema difficile, cioè è computazionalmente difficile calcolare il messaggio in chiaro a partire dal messaggio cifrato. È sufficiente una sicurezza computazionale e non totale perché le informazioni hanno un tempo di vita, scaduto il quale esse non hanno più valore.

# Principio di Shannon (di Confusione e Diffusione)
Per creare un cifrario robusto, due proprietà sono fondamentali:
1. **Confusione:** Il testo cifrato non deve fornire informazioni sulla chiave, rendendo inefficace l'analisi statistica sul testo cifrato. Si utilizza ***sostituzione***
3. **Diffusione:** La modifica di un solo carattere del messaggio in chiaro deve provocare una modifica sostanziale del messaggio cifrato. Si utilizza ***trasposizione***

---
# Chiavi o segreti
- Per non essere INDOVINATI:
	- Devono essere generati da PRNGCS
	- Non bisogna concedere un numero elevato di tentativi (nelle autenticazioni, nelle prove sfida-risposta, ecc...) per evitare attacchi di forza bruta
- Per non essere INTERCETTATI:
	- La memorizzazione della chiave deve avvenire in modo cifrato (da un'altra passphrase)
	- La chiave deve essere mantenuta cifrata anche durante il passaggio tra memoria secondaria, primaria e processore
	- Dopo l'uso, la chiave in chiaro deve essere eliminata completamente dalla memoria centrale, usando ad esempio funzioni "wiper" che cancellano in modo sicuro
- Per non essere DEDOTTI:
	- Il legame tra testo cifrato e in chiaro deve essere aleatorio
	- I seguenti attacchi sono in ordine: dall'alto quelli in cui l'analisi statistica è difficile, ma l'ottenimento del testo è facile:
		- **Con solo testo cifrato (Cypher-text only)**
		- **Con testo in chiaro noto (Known plain-text)**: l’attaccante possiede testi in chiaro NON scelti e i corrispondenti testi cifrati
		- **Con testo in chiaro scelto (Choosen plain-text)**: l’attaccante possiede testi in chiaro scelti e i corrispondenti testi cifrati
		- **Con testo cifrato scelto (Choosen cypher-text):** l’attaccante possiede testi cifrati scelti e i corrispondenti testi in chiaro