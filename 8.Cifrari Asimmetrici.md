#### Problema difficile sulla Radice e-esima
- Dato un “$n$” prodotto di due primi, 
  un “$e$” ed $Φ(n)$ sono coprimi (cioè se l’unico divisore comune è 1), 
  e un elemento “$c$”, 
  trovare un intero “$m$” tale che $c = m^{e} (mod \ n)$, ovvero $m ≡ e√c$, è un problema difficile.
- Il problema è facile se si conoscono i fattori di "$n$" o se "$n$" è primo.

#### Problema difficile sulla Fattorizzazione
- Dato un intero positivo "$n$", 
  trovare i numeri primi $p_{i}$ e i coefficienti interi $e_{i}>= 1$ tali che $n = p_{1}^{e_{1}} · … · p_{k}^{e_{k}}$ è un problema difficile
- In crittografia asimmetrica: $n= p_1 · p_2$

#### Ottimizzazioni sui calcoli dell'Esponenziazione Modulare
- Di base risulta molto onerosa in termini di calcoli: $a = b^{e} \ mod \ m$ deve calcolare la moltiplicazione di $b$ per $e$ volte, facendo quindi tante operazioni e occupando in memoria un numero sempre più grande.
1. Si può usare le proprietà del modulo per cui si calcola sempre lo stesso fattore, diminuendo la grandezza del valore salvato in memoria:
   ![[Pasted image 20240703104647.png|500]]
2. Si possono precalcolare i valori di $b$ esponenziati in potenze di 2, e usando le proprietà delle potenze si effettuano meno calcoli:
   ![[Pasted image 20240703105119.png|300]]


#### Algorithm A0 (Repeated Squaring)
Per calcolare $b^{e} (mod \ m)$:
1. Si rappresenta l'esponente $e$ in forma binaria 
2. Si calcolano i $b^{i}$ per cui $i$ sono i soli bit dell’esponente non a 0
3. Si moltiplicano i $b^{i}$: Si inizializza il “risultato parziale” a 1 e il “valore corrente” a $b$; ad ogni passo (cioè per ogni bit) si moltiplica il risultato parziale per il valore corrente se il bit in questione è a 1, quindi il valore corrente viene elevato al quadrato e si passa al passo successivo finché non vengono letti tutti i bit.
4. Si fa il modulo secondo $m$
- Se l’esponente ha tutti i bit impostati a 1 non si ha alcun miglioramento, ma se alcuni sono impostati a 0 si ha una riduzione del numero di moltiplicazioni (riferimento all’esempio 53=110101).

#### Algorithm A1 e A2 (Repeated square and multiply)
- Si applica il modulo dopo ogni moltiplicazione dei $b$. In questo modo si riesce ad operare sempre su numeri inferiori a $m$
- Non si separa il calcolo dei $b^{i}$ dalla produttoria, dato che a questo punto i valori sono più piccoli, e quindi si effettuano meno operazioni.
- Il tempo di esecuzione diminuisce a t+n moltiplicazioni (dove t è il numero di bit dell’esponente e n il numero di bit a 1)

#### Distribuzione dei numeri primi 
- È stato dimostrato che i numeri primi hanno una certa distribuzione e che, per un numero x >> 0, è certo trovare un numero primo in un suo intorno. Quindi, escludendo i numeri pari, si ha la certezza di trovare un numero primo.
- Per capire se un numero è primo: vengono utilizzati i test di primalità, i quali possono essere sia deterministici (e molto onerosi) o probabilistici (complessità polinomiale)
	- Il test più utilizzato è il test di **Miller-Rabin**:
	1. Viene generato un numero dispari molto grande.
	2. Se tale numero non è primo, si comincia ad iterare nell’intorno del numero scelto (incrementandolo di 2) fino a trovare un numero primo.

---
# Cifrari Asimmetrici
- Le funzioni di Cifratura, Decifrazione, Verifica, Firma sono funzioni pseudo-unidirezionali - trapdoor - perché sono un problema difficile da risolvere senza conoscere la chiave privata
- La chiave privata si ricava facilmente dalla chiave pubblica, ma non il contrario
- La chiave pubblica deve poter essere garantita come autentica, integra e non-ripudiabile dal suo possessore
- Molto più lenti di quelli simmetrici, perché utilizzano una esponenziazione modulare piuttosto che sostituzioni e permutazioni. È bene usarli solo per messaggi corti (ad esempio la chiave di un cifrario simmetrico)
- ![[Pasted image 20240703120841.png|400]]
- Sono solitamente utilizzati per garantire:
	- **Autenticazione**: il messaggio viene cifrato (Sign) con la chiave privata del mittente e decifrato (Verify) con la chiave pubblica del mittente.
	- Riservatezza (meno usato perché più lento dei simmetrici): il messaggio viene cifrato con la chiave pubblica del destinatario e decifrato con la chiave privata del destinatario.
- Si può risolvere tipicamente con un algoritmo di complessità subesponenziale (perché l'attaccante ha a disposizione la chiave pubblica), quindi la dimensione delle chiavi deve essere di almeno **2048 bit**
#### Caratteristiche:
- Frammentazione in blocchi del testo in chiaro
	- **La dimensione di ogni blocco deve essere minore del modulo**. Altrimenti, potrebbero accadere collisioni (stesso cifrato per diversi testi in chiaro)
	- Inserire padding per il blocco finale.
	- Si possono usare sia cifrari a blocchi che a flusso.
- Aleatorietà del testo cifrato e Variabilità della trasformazione
	#### **Cifrari deterministici** 
	- Semplicemente la chiave cifra il messaggio
	- Sono più efficienti ma blocchi in chiaro identici creano blocchi cifrati identici, e sono vulnerabili ad attacchi in testo in chiaro noto
	#### **Cifrari probabilistici** 
	- Viene cifrato il messaggio e un numero random, diverso di volta in volta, generando ogni volta un testo cifrato diverso:
	  ![[Pasted image 20240703120720.png|300]]
- Modalità d’impiego 
	- Chi progetta meccanismi e servizi deve rispettare standard ben precisi (PKCS: Public Key Cryptography Standards) per garantire l’interoperabilità dei suoi prodotti con quelli messi a punto da altri progettisti.


## RSA
- Sfrutta il problema difficile della Radice e-esima
- Cifrario deterministico, quindi ogni volta il testo in chiaro corrisponde allo stesso cifrato
- Cifrario a blocchi
- Garantisce la **Riservatezza** (perché cifra l'intero messaggio)
- È tuttavia molto oneroso se usato per cifrare direttamente tutti i messaggi della conversazione

##### **Generazione della coppia di chiavi**
1. Genero due numeri primi (che devono rimanere segreti) molto grandi p e q
	1. Genero prima un numero casuale molto grande e poi lo testo con un test di primalità probabilistico
	2. Se non è primo, ripeti la generazione
2. Calcolo $n = p \cdot q$
3. Calcolo la funzione totiente di Eulero di $n$: $\Phi(n) = (p - 1) \cdot (q - 1)$
4. Cerco un intero “ $e$” coprimo con $\Phi(n)$ e compreso tra 1 e $\Phi(n)$, usando l’algoritmo esteso di Euclide, che permette di calcolare il massimo comune divisore tra due numeri
	1. Più il numero binario di $e$ contiene pochi "uni" più il calcolo del cifrato è efficiente 
5. Calcolo  $d = e^{-1} \ mod \ Φ(n)$ ovvero l'inverso moltiplicativo di $e$
6. Si ottengono le due chiavi $k[\text{pub}] = (n, e)$ e $k[\text{priv}] = (n, d)$ 
##### Cifratura con chiave pubblica del destinatario
1. Si divide il messaggio in blocchi di dimensione $m$, che deve essere minore del modulo $n$
2. Il blocco cifrato è uguale a: $c = m^{e} (mod \ n)$
   Si usa la tecnica Repeated Square and Multiply per l'efficienza
##### Decifrazione con chiave privata del destinatario
1. Si decifra attraverso il calcolo: $m = c^{d} (mod \ n)$
   (anziché $m ≡ e \sqrt{c}$ che è un problema difficile)

##### Vulnerabilità 
- ==Tenere segreti i valori di $d, p, q$==
- **Attacchi matematici** calcolando direttamente i fattori di $n$, oppure la funzione totiente di Eulero, oppure direttamente $d$
- **Attacchi con testo cifrato scelto**, poiché è un cifrario deterministico
##### **Contromisure**
1. Aggiungere un numero random al messaggio in chiaro (come nei cifrari probabilistici) prima di cifrare
2. Aggiungere padding **OAEP (Optimal Asymmetric Encryption Padding)**

---
## Cifrario ibrido
- Unisce i pregi dell'autenticità e comodità dell'algoritmo asimmetrico e la velocità dell'algoritomo simmetrico
1. Ogni volta che il mittente apre una nuova sessione di comunicazione, viene generata una chiave simmetrica valida per quella sessione
2. Il mittente cifra la chiave di sessione con la chiave pubblica del destinatario, e gliela invia
3. Il destinatario decifra con la propria chiave privata, e inizia la sessione di comunicazione cifrando i messaggi con la chiave simmetrica di sessione.
- A priori, gli interlocutori devono solo aver concordato la coppia di chiavi asimmetrica
- **Vulnerabilità** di attacco forza bruta durante l'invio della chiave di sessione (cifrata dalla chiave pubblica), se la chiave di sessione è troppo piccola (<128 bit). 
	- **Contromisura**: aggiungere numeri random o padding OAEP

---
## Firma Digitale (cifrario asimmetrico)
- Deve avere le caratteristiche:
	1. Consentire a chiunque di identificare l'**autenticità** del firmatario.
	2. Firma non imitabile.
	3. Firma non trasportabile da un documento ad un altro.
	4. Firma **non ripudiabile**.
	5. **Integrità**: Rendere inalterabile il documento a cui è stata applicata.
- A differenza della versione simmetrica, qui non vi è bisogno di una terza parte per garantire l'autenticità del firmatario
- Il firmatario utilizza la sua chiave privata per firmare un messaggio. Il destinatario poi usa la chiave pubblica del firmatario per verificare la firma
- Per far sì che la dimensione del messaggio da cifrare sia minore del modulo, esistono due modalità:
	1. **Modalità con Recupero**
		- Il messaggio viene diviso in blocchi (se troppo grande), ognuno dei quali viene firmato separatamente con la chiave privata.
		- **Svantaggi**: Questo processo richiede il calcolo di un esponenziale modulare per ogni blocco.
		- **Vulnerabilità**: Un attaccante può scambiare i blocchi del messaggio o crearne uno nuovo con blocchi precedentemente autenticati.
		   - **Contromisura**: occorre aggiungere ridondanza al messaggio mediante una funzione che collega i blocchi con identificativi, timestamp o indici (la ridondanza deve essere ben strutturata, cioè abbastanza complicata da non essere riproducibile da un attaccante).
	2. **Modalità con Appendice (es. El Gamal, DSA)**
		- Si firma solo l'hash del messaggio
		- **Vantaggi**: l'hash ha dimensione sicuramente inferiore al modulo, quindi la firma viene fatta una sola volta, rendendo questa modalità più efficiente dell'altra.

#### Firma Digitale con RSA
- Significa usare RSA con l'uso delle chiavi invertito, diventando una firma con modalità con recupero (infatti RSA è un cifrario a blocchi, quindi firma i singoli blocchi)
- È meglio convertirlo a firma con appendice, firmando direttamente l'hash:
  ![[Pasted image 20240703154316.png|400]]
- Se l'hash è troppo corto introduce vulnerabilità, quindi bisogna aggiungere padding: la dimensione ideale è $\lceil \log_{2} n\rceil$
- **Proprietà Moltiplicativa**: il testo cifrato (con chiave pubblica o con chiave privata) del prodotto di due testi in chiaro è congruo (mod n) al prodotto dei due testi cifrati. 
  E(m1 · m2) ≡ c1 · c2
  D(c1 · c2) ≡ m1 · m2
  Usato nella:
	 #### Firma Cieca
	 - Un utente può ottenere l'autenticazione di un messaggio da parte una terza parte senza rivelarne il contenuto, utile in scenari come il voto elettronico o il commercio elettronico.
	 - Lo scenario applicativo tipico è:
		- L'utente moltiplica il messaggio m con un secondo messaggio r (coprimo con il modulo) per oscurare m
		- L'autorità T autentica il messaggio oscurato m·r (T firma con la sua chiave privata) e invia al firma all'utente
		- L'utente moltiplica la firma di T per l'inverso moltiplicativo di r, ottenendo la firma di T su solo m

---
---
# Autenticità della chiave pubblica

#### Possibile Attacco MITM
- A e B intendono comunicare attraverso un canale insicuro mediante crittografia asimmetrica ai fini della Riservatezza.
- Ognuno dei due genera una coppia di chiavi e inserisce la chiave pubblica all’interno di un database, in modo che l’altro utente possa ottenerla.
- Un attaccante può intercettare i messaggi e inserire la propria chiave pubblica al posto delle originali. A e B cifreranno i messaggi con la sua chiave e sui potrà accedere ai messaggi decifrando con la propria chiave privata.

## Certificati
- È un documento associato alla chiave pubblica che ne certifica l'autenticità 
- La chiave pubblica viene firmata (quindi con chiave privata) da una entità terza (CA). Si procede a verificare la firma andando a decifrare la firma con la chiave pubblica dell'entità terza. La chiave pubblica dell'entità terza si va a verificare guardando il suo certificato, ecc... Si crea così una **chain of trust**, in cui in cima vi è una entità fidata che si autofirma (**RCA: Root Certification Authority**).
	- Il protocollo di ricerca del percorso di fiducia (**Certification Path Discovery**) continua da CA a CA finché non si raggiunge una root fidata (cioè una CA autofirmata)
	- Trovato il path, bisogna validarlo: validare la firma di ogni certificato, controllare i nomi dei soggetti, controllare i periodi di validità dei certificati, controllare che tutti non siano stati revocati, controllare che le politiche di certificazione rispondano ai requisiti imposti (dall'azienda, dal protocollo, ...)
	- I **cross-certificate** sono certificati firmati 
	- **Modello di fiducia Top-down**: una sola CA è la RCA, mentre le CA certificano quelle solo sotto di loro. Approccio raro perché la CA root avrebbe responsabilità enormi
	  ![[Pasted image 20240704111110.png|400]]
	- **Modello di fiducia Distribuito**: il modello di fiducia è un grafo generico, tipicamente gerarchico, in cui ogni CA può certificare altre CA. Le certificazioni possono essere anche bidirezionali. Più ci sono collegamenti, più è veloce la path discovery
	  ![[Pasted image 20240704111423.png|400]]
#### Standard X.509
![[Pasted image 20240703165232.png|400]]
- Identificativo univoco del certificato
- Periodo di validità del certificato

- Nome e identificativo dell'intestatario della chiave pubblica
- **Chiave pubblica** dell'intestatario

- Nome e identificativo dell'ente certificatore
- **Firma dell'Hash del certificato**
	- In questo modo si è sicuri anche sull'integrità del certificato, perché chi deve verificare calcolerà l'hash e lo confronta con l'hash decifrato.

- **Estensioni** contenenti informazioni aggiuntive, ad esempio indirizzo email


## PKI (Public Key Infrastructure)
- Infrastruttura centralizzata che gestisce (aggiunge, aggiorna, revoca) certificati
  ![[Pasted image 20240704112223.png|300]]
- Due tipi di schemi:
	1. *Centralizzato*: solo utente che comunica direttamente con CA.
		- La CA genera direttamente la coppia di chiavi, memorizzando il certificato di quella pubblica
	2. *A tre parti*: utente, RA, CA
##### **Registration Authority (RA)**
- È l’entità a cui gli utenti si rivolgono per:
	- richiedere la certificazione: **Certificate Signing Request (CSR)** 
	- revoca delle chiavi: **Revocation Request (RR)**
##### **Certification Authority (CA)**
- È la parte che si occupa di rilasciare e di verificare i certificati. 
- Deve risiedere su di una macchina sicura, con minime interazioni con l’ambiente esterno, in modo da minimizzare gli attacchi possibili.
- Interagisce con la RA attraverso un canale sicuro
##### Directory (DB)
- È un repository in cui sono conservati i certificati emessi e a cui l'utente può accedere per scaricare i certificati di altri utenti.
- Tipicamente modellato tramite standard **X.500**:
	- Database distribuito su diversi nodi della rete che appare come una sola directory all'utente finale.
	- Le informazioni sono memorizzate come entry in forma di albero gerarchico
	- Accesso tramite protocollo LDAP
	- Standard noto per alte performance, scalabilità, interoperabilità, disponibilità
#### **Richiesta di un certificato**
![[Pasted image 20240703171142.png|500]]
![[Pasted image 20240703173903.png|500]]
1. L'utente X genera un certificato autofirmato (firma l'hash con la propria chiave privata) contenente i suoi dati e la sua chiave pubblica
2. RA verifica l'hash e manda il certificato alla CA
3. La CA crea un nuovo certificato, inserendo i dati presenti nel primo certificato e aggiungendo i dati sull'ente PKI, e infine firmandolo con la propria chiave privata
4. La CA lo salva nel DB scelto accessibile dalla rete.

#### Revoca (Ripudio) di un certificato
- Avviene quando l'utente chiede la revoca del certificato prima della sua scadenza.
- Perché un utente rimanga aggiornato su quali sono i certificati validi e revocati, sono possibili due modelli per la CA:
	1. **Pull**: L'informazione della revoca viene salvata dalla CA sul Directory pubblico. È a carico dell'utente controllare che il certificato non sia stato revocato:
		1. **Check offline**: L'utente scarica periodicamente in locale l'intero insieme di certificati 
		2. **Check online**: L'utente chiede la verifica di uno specifico certificato direttamente ad un server online
	2. **Push**: L'informazione della revoca viene inviata dalla CA a tutti gli utenti (a lei in carico) con metodo publisher/subscriber (poco usato).
- Parametri per valutare le prestazioni di questi sistemi:
	- Velocità di risposta, collo di bottiglia, carico medio
	- Dimensioni dei dati da scaricare
	- Scalabilità 
	- Sicurezza delle risposte
	- ...
#### **CRL (Certificate Revocation List)**
- Protocollo **pull e offline**: CA aggiorna la CRL e l'utente periodicamente la scarica 
- La CRL è una entry nella Directory pubblica
- Una singola struttura dati della CRL contiene tutte le informazioni necessarie per identificare la revoca del certificato, tra cui:
	- Certificato
	- Data di revoca del certificato
	- **Firma dell'intera struttura** (con chiave privata della CA)
- **Svantaggi**
	- In quanto offline, è a carico dell'utente tenere aggiornata la propria CRL locale
	- Vi è una crescita continua delle *dimensioni* della CRL, con relativa occupazione sempre maggiore di banda e lentezza nella ricerca.
	  Soluzioni:
		1. Eliminare le entry CRL dei certificati scaduti
		2. Pubblicare CRL complete (**Base CRL**) e poi solo le CRL contenenti le differenze da quella completa (**Delta CRL**): l'utente controlla prima la BaseCRL che ha in locale, sperando di trovare la revoca. Se non la trova, guarda le DeltaCRL che ha in locale e, se non la trova, scarica la DeltaCRL più aggiornata e controlla in quella.
		3. Suddividere la CRL in partizioni: (più usata) prevede di partizionare le CRL in sottogruppi, in base ad esempio al seriale dei certificati o al tempo di validità, cosicché l'utente scarichi solo la CRL di interesse. 

#### OCSP (Online Certificate Status Protocol)
 - Protocollo **pull e online**: CA aggiorna la CRL e l'utente ogni volta fa una richiesta ad un server fidato (anche diverso dalla CA) per chiedere se un determinato certificato è ancora valido.
 - La risposta del server è firmata dal server stesso (non dalla CA), ma il certificato del server non è verificabile con OCSP, quindi deve essere un ente fidato!
 - Modello **Trusted responder**: il server firma le risposte con una chiave (e certificato) indipendente dalla CA per cui sta rispondendo (ad esempio un responder aziendale) e quindi deve essere fidato
 - Modello **Delegated responder**: il server firma le risposte con una chiave (e certificato) diversa in base alla CA per cui sta operando (responder della CA stesso)
 

#### **Proof of Possession (POP)**
- Necessario perché l'interlocutore (compresa la CA in fase di rilascio del certificato) sia sicuro che l'utente che ha fatto richiesta sia l'effettivo possessore della chiave privata. Utile quindi per firmare e non per cifrare (perché si cifra con la chiave pubblica del destinatario)
1. **POP a tempo di firma**
	- L'utente firma anche un riferimento (hash) al certificato ogni volta che invia un proprio messaggio firmato.
2. **POP online**
	- In fase di richiesta di certificato alla CA, l'utente invia anche un certificato autofirmato. 
3.  **Out of Bound (OOB)**
	- Si basano sul possesso effettivo di una smart card o di un token che viene consegnato all’utente quando si presenta alla RA


### Anonymous Diffie-Hellman
- Si evita di usare la stessa chiave di cifratura per ogni sessione di comunicazione, concatenando la chiave simmetrica con dei valori randomici scambiati all'inizio di ogni sessione
1. Le parti condividono i valori $p,g$ che rimangono uguali per ogni sessione
2. Come il DH classico, si scambiano i calcolati $V_{A}$ e $V_{B}$, e si calcolano la chiave simmetrica K (**pre-master secret**)
3. All'inizio di ogni sessione di comunicazione, si scambiano due valori randomici
4. Concatenano le **pre-master secret** con i numeri randomici 
5. Fanno Hash ed ecco la **master secret**
- ![[Pasted image 20240704115746.png|500]]
- Anche qui si ha il problema del classico DH, cioè che non garantisce l'Autenticità/Integrità della pre-master secret che si riceve dall'altro utente, e l'identità dell'altro utente

### **Fixed** Diffie-Hellman 
- Garantisce l'Autenticità e Integrità della pre-master secret, usando un certificato
1. Le parti condividono i valori $p,g$ che rimangono uguali per ogni sessione
2. Si scambiano i calcolati $V_{A}$ e $V_{B}$ **all'interno di un certificato** firmato da una CA
3. Come per l'Anonymous DH, all'inizio di ogni sessione di comunicazione, si scambiano due valori randomici, poi concatenano le pre-master secret con i numeri randomici, poi fanno Hash ed ecco la master secret
- ![[Pasted image 20240704120241.png|500]]
- **Svantaggio**: i valori $V$ non potranno mai cambiare ma sarà sempre valido fino a quando sarà valido il certificato
- NON ancora garantisce l'identificazione delle parti. Un attaccante potrebbe mettersi in mezzo: calcoleranno due master key diverse ma farà generare all'altra parte del cifrato

### Ephemeral Diffie-Hellman
- Garantisce l'Autenticità grazie a una firma delle $V$ scambiate
- Ad ogni sessione vengono generate delle $V$ diverse
1. Le parti condividono i valori $p,g$ che rimangono uguali per ogni sessione
2. ***All'inizio di ogni sessione*** si calcolano $V_{A}$ e $V_{B}$, e si inviano firmandoli dai mittenti stessi (cioè $A$ invia $V_{A}$ cifrandolo con la propria chiave privata). Le chiavi pubbliche degli utenti devono ovviamente essere certificate dalle CA.
3. Come per l'Anonymous DH, all'inizio di ogni sessione di comunicazione, si scambiano due valori randomici, poi concatenano le pre-master secret con i numeri randomici, poi fanno Hash ed ecco la master secret.

- ![[Pasted image 20240704122241.png|500]]
- NON ancora garantisce l'identificazione delle parti. Un attaccante potrebbe mettersi in mezzo: calcoleranno due master key diverse ma farà generare all'altra parte del cifrato.
- **Vantaggio enorme**: mittente e destinatario non devono salvarsi le chiavi simmetriche ma possono buttarle perché tanto vengono rigenerate ogni volta.
---
## TSS: Time Stamping Service
- Garantisce **Validità temporale** dei documenti 
- La marcatura temporale è cruciale per stabilire l’esatto istante in cui una certa azione è stata compiuta, e risulta importante per *determinare la validità di una firma digitale*
- Proprietà fondamentali di una Firma digitale con marca temporale:
	1. Ente fidato: Il tempo della marca non deve essere falso
	2. Firma digitale: Deve essere possibile individuare in modo sicuro un documento, un istante ed un autore 
	3. Hash sicura: La modifica anche di un solo bit di una marca deve poter essere rilevata
	4. Hash sicura: Deve essere possibile farsi marcare documenti mantenendone riservato il contenuto
	5. Servizio pubblico: Chiunque deve poter sia farsi marcare i suoi documenti, sia verificare la marcatura dei documenti di chiunque altro
#### Funzionamento
![[Pasted image 20240704165559.png|500]]
1. **Invio dell’hash**: L’autore del documento invia all’ente fidato solo un hash del documento concatenato al proprio identificatore
   H(m || A)
2. **Generazione della marca temporale**: L’ente fidato genera la marca temporale concatenando all'hash ricevuto l’istante di marcatura, il suo identificativo e un identificativo univoco dell’operazione:
   H(m || A) || TSS || t || n°
   Poi firma l'hash della marcatura creata, manda il tutto al mittente e lo archivia per garantirne il valore legale
3. L’utente riceve la marca temporale e la verifica con l'hash firmato ricevuto.
4. L'utente a sua volta crea l'hash firmato del documento e della marca ricevuta
5. Alla fine quello che viene inviato è il documento in chiaro, la marca in chiaro, l'hash della marca firmato dall'ente fidato, l'hash della marca firmato dall'utente
### Svantaggi 
- Ogni documento contiene sia la firma dell’autore che la marca temporale firmata dall’ente terzo, richiedendo la gestione di due chiavi diverse, il che complica la gestione dei documenti.
- **Validità delle marche temporali**: Quando le chiavi di firma delle marche temporali scadono, i documenti già firmati devono rimanere validi.
- **Poco scalabile** vista la complessità
- **Sicurezza della chiave privata dell'ente fidato**: La chiave privata dell’ente fidato è utilizzata per firmare un gran numero di documenti, richiedendo frequenti cambi di chiave per mantenere la sicurezza.

---
## PGP: Pretty Good Privacy
- Servizio distribuito, cioè si applica a livello di applicazione senza la partecipazione di una entità terza fidata
- Garantisce Riservatezza e Autenticità nelle applicazioni di posta elettronica e archiviazione di file.
- Opera su un'ampia gamma di piattaforme e utilizza algoritmi con sicurezza nota

##### **Compressione**
   - Utilizza funzioni di compressione per ridurre lo spazio occupato e contrastare l'espansione dovuta alla compatibilità ASCII (Radix-64/Base-64).
##### **Compatibilità**
   - Trasforma sequenze di bit in sequenze di caratteri ASCII per garantire interoperabilità tra vari servizi di posta elettronica, utilizzando Radix-64 che converte blocchi di 24 bit in 32 bit per assicurarsi che ogni carattere risulti ASCII (tuttavia, ovviamente, introducendo espansione dei dati)
##### **Riservatezza**
   - Uso di **cifrario ibrido**, cioè cifrari simmetrici (diversi ogni sessione) per cifrare i dati e cifrari asimmetrici per lo scambio delle chiavi
	   - I cifrari simmetrici possibili:  TDES, IDEA, CAST-128, AES con modalità CFB.
	   - I cifrari asimmetrici possibili:  RSA o ElGamal.
   - Compressione dei dati prima della cifratura, per diminuire la dimensione e ridondanze, ma soprattutto per aumentare l'entropia dei dati
   - ![[Pasted image 20240704172134.png|500]]
##### **Autenticazione**
   - Viene garantita mediante **firme digitali** solitamente con **schema con appendice** (algoritmi possibili: RSA/SHA o DSS/SHA)
   - Il documento e la firma vengono tipicamente compresso per rendere più efficienti memorizzazione e trasmissione.
	   - La decompressione viene effettuata dal ricevente soltanto appena riceve il documento
   - ![[Pasted image 20240704171625.png|500]]

##### **Riservatezza + Autenticazione**
![[Pasted image 20240704173507.png|500]]
1. Si firma il messaggio in chiaro
2. Si cifra il messaggio con una chiave simmetrica
3. Si cifra la chiave simmetrica con la chiave pubblica del destinatario
- **Svantaggio**: obbliga a decifrare il messaggio per verificarne l'autenticità
- Se vi sono più destinatari, basta allegare la chiave simmetrica cifrata con la chiave publica di ognuno dei destinatari:
  ![[Pasted image 20240704174244.png|50]]

#### **Modello di Fiducia**
- PGP adotta un modello di fiducia distribuito, alternativo all'Autorità di Certificazione (CA)
- Utilizza una rete di fiducia reciproca (**Web of Trust**) dove le chiavi pubbliche possono essere firmate da chiunque e non solo da una CA
- Pertanto è a carico di ogni utente decidere quanto fidarsi della legittimità di ogni chiave pubblica, calcolata come media pesata di diversi parametri, impostati ad esempio su come ha ottenuto la chiave, quanto si conosca il proprietario, ecc.
- La revoca di una chiave non può essere propagata automaticamente, pertanto il diffondersi della revoca risulta molto più lento

#### **Portachiavi**
- Ogni utente possiede un Portachiavi salvato in locale, che sopperisce al ruolo svolto dalla Directory della CA. 
  Si divide in:
	- **Portachiavi privato**
		- Contiene tutte le coppie di chiavi asimmetriche che l'utente possiede
		- La chiave privata viene cifrata con chiave che è l'hash di una passphrase scelta
		- Viene salvato anche il timestamp di salvataggio della coppia e l'ID associato
	- **Portachiavi pubblico**:
		- Contiene tutte le chiavi pubbliche degli utenti con cui ha interagito
		- Per ogni chiave è associato anche:
			- Timestamp di salvataggio e ID associato 
			- ID dell'utente a cui appartiene la chiave pubblica
			- **Owner Trust**: un valore tra Sconosciuto, Completamente Fidato, Normalmente Fidato, Non fidato, Ultimate trust
			- **Signature**: certificato della chiave pubblica, firmato da un intermediario (CA o non)
			- **Signature Trust**: come per l'Owner Trust, ma descrive quanto ci si fida dell'intermediario che ha firmato il certificato della chiave
			- **Key Legitimacy**: dati due valori X e Y configurabili, è la media pesata
				- 1/X per ogni "Completamente Fidato"
				- 1/Y per ogni "Normalmente Fidato"

#### **Formato dei Messaggi**
- I messaggi scambiati con PGP seguono uno standard che include:
	- Messaggio e metadati del messaggio (nome, data di creazione, ...)
	- **KeyID** della chiave pubblica del mittente e del destinatario: sono i 64 bit meno significativi della chiave pubblica, che sono quasi sempre univoci
	- Hash della firma (se firmato), data della firma, valore cifrato della chiave di sessione